[
  {
    "objectID": "posts/tutorial-git-quarto/index.html",
    "href": "posts/tutorial-git-quarto/index.html",
    "title": "Creare Pagine Online: Tutorial base su Git, GitHub, GitHub pages, Quarto",
    "section": "",
    "text": "Saper creare e pubblicare pagine web online, in particolare pagine tecniche con report prodotti in R o Python, ma anche siti web più generali, libri online, blog o singole pagine, è una competenza fondamentale per giovani ricercatori e ricercatrici. Queste abilità permettono di condividere il proprio lavoro in ottica collaborativa, garantire riproducibilità e trasparenza secondo i principi dell’Open Science, e contribuire alla Terza Missione, nel senso di valorizzazione dei prodotti scientifici, diffusione della conoscenza e divulgazione verso utenti non-accademici (collaboratori in aziende, case editrici, professionisti, clinici, ecc.).\nQuesta pagina web e questo stesso blog sono stati creati con il sistema di publishing Quarto (anche rmarkdown va benissimo se si lavora principalmente con R), ma si tratta solo di una delle opzioni disponibili. Pagine HTML, PDF o altri tipi di documenti possono essere prodotti in molti modi diversi e diffusi online tramite GitHub Pages. Per capire cosa è possibile realizzare, ecco alcuni esempi concreti di prodotti sviluppati con Quarto (o strumenti simili) e pubblicati su GitHub Pages:\nIl presente tutorial dà per scontato che abbiate già più o meno un’idea di come creare i documenti che desiderate e vi guida nei passaggi successivi in modo semplice, passo per passo e con screenshot, fino alla pubblicazione online tramite GitHub Pages. GitHub è uno strumento estremamente potente per tutti gli obiettivi citati sopra.\nIl tutorial è rivolto soprattutto a utenti Windows. Chi utilizza Linux o macOS può adattare facilmente i passaggi, chiedere aiuto all’AI oppure consultare altri tutorial specifici. → Nel caso, questa pagina scritta da Filippo Gambarota può essere di aiuto!"
  },
  {
    "objectID": "posts/tutorial-git-quarto/index.html#installazione-di-git-su-windows",
    "href": "posts/tutorial-git-quarto/index.html#installazione-di-git-su-windows",
    "title": "Creare Pagine Online: Tutorial base su Git, GitHub, GitHub pages, Quarto",
    "section": "Installazione di Git su Windows",
    "text": "Installazione di Git su Windows\nAndare sul sito https://git-scm.com/\nCliccare su Download for Windows (o per il proprio sistema operativo), scaricare la versione più recente e salvare il file .exe.\nAvviare l’installer e proseguire con tutte le opzioni di default fino al termine dell’installazione."
  },
  {
    "objectID": "posts/tutorial-git-quarto/index.html#creazione-di-un-account-github",
    "href": "posts/tutorial-git-quarto/index.html#creazione-di-un-account-github",
    "title": "Creare Pagine Online: Tutorial base su Git, GitHub, GitHub pages, Quarto",
    "section": "Creazione di un account GitHub",
    "text": "Creazione di un account GitHub\nAndare sul sito https://github.com/\nCliccare su Sign up (in alto a destra) per registrarsi e compilare:\n\nEmail (noi useremo qualsiasitizio81@gmail.com)\n\nUsername (noi useremo qualsiasitizio81)\n\nPassword a piacere\n\nEventuali altre informazioni richieste\n\nConfermare l’email tramite il codice ricevuto, se richiesto."
  },
  {
    "objectID": "posts/tutorial-git-quarto/index.html#configurazione-di-git",
    "href": "posts/tutorial-git-quarto/index.html#configurazione-di-git",
    "title": "Creare Pagine Online: Tutorial base su Git, GitHub, GitHub pages, Quarto",
    "section": "Configurazione di Git",
    "text": "Configurazione di Git\nOra configuriamo Git sul computer e lo colleghiamo al vostro account GitHub. Per prima cosa apriamo il terminale. Possiamo farlo andando sul Desktop o in una cartella qualsiasi, cliccando con il tasto destro e scegliendo l’opzione per aprire il terminale, oppure cercando Windows PowerShell tra le applicazioni (potrebbe essere necessario avere i permessi di amministratore). Dovremmo vedere una schermata simile alla seguente:\n\n\n\nWindows PowerShell / Terminale\n\n\nOra impostiamo i parametri principali di Git, ovvero il nome utente, l’email associata e il nome predefinito del branch iniziale:\ngit config --global user.name \"Tizio Qualsiasi\"\ngit config --global user.email \"qualsiasitizio81@gmail.com\"\ngit config --global init.defaultBranch main\n\n\n\nConfigurazione di Git nel terminale\n\n\nA questo punto verifichiamo che la configurazione sia corretta e che il nome utente e l’email siano stati memorizzati:\ngit config --global --list\n\n\n\nVerifica della configurazione di Git nel terminale"
  },
  {
    "objectID": "posts/tutorial-git-quarto/index.html#creazione-della-repository-repo-su-github",
    "href": "posts/tutorial-git-quarto/index.html#creazione-della-repository-repo-su-github",
    "title": "Creare Pagine Online: Tutorial base su Git, GitHub, GitHub pages, Quarto",
    "section": "Creazione della repository (repo) su GitHub",
    "text": "Creazione della repository (repo) su GitHub\nTorniamo su GitHub, avendo effettuato l’accesso con il nostro account, e creiamo una nuova repository (repo):\n\n\n\nCreazione di una nuova repository dal dashboard di GitHub\n\n\nCompiliamo il nome della repository (noi abbiamo scelto “my-great-report” per questa illustrazione) e procediamo con la creazione. Per facilitare l’attivazione successiva di GitHub Pages, lasciamo la visibilità impostata su Public:\n\n\n\nScelta del nome per la repository\n\n\n\n\n\nDiamo conferma della creazione della repository su GitHub"
  },
  {
    "objectID": "posts/tutorial-git-quarto/index.html#clonare-la-repo-sul-proprio-computer",
    "href": "posts/tutorial-git-quarto/index.html#clonare-la-repo-sul-proprio-computer",
    "title": "Creare Pagine Online: Tutorial base su Git, GitHub, GitHub pages, Quarto",
    "section": "Clonare la repo sul proprio computer",
    "text": "Clonare la repo sul proprio computer\nLa repository appena creata è vuota. La cosa più semplice e comoda è clonarla subito in locale sul nostro computer: otterremo una normale cartella (già configurata con Git) su cui possiamo lavorare come su qualsiasi altra cartella.\nPer clonare la repo in locale, dobbiamo prima copiare il suo link, che è la prima cosa che vediamo quando entriamo nella repository (ancora vuota) su GitHub:\n\n\n\nCopia del link della repo GitHub\n\n\nOra andiamo nel punto del nostro computer in cui vogliamo creare, in locale, la cartella corrispondente alla nostra repo (potremo poi comunque spostarla altrove, come qualsiasi altra cartella). Per farlo apriamo il terminale cliccando con il tasto destro del mouse, ad esempio sul Desktop:\n\n\n\nApertura del terminale sul Desktop o nella cartella in cui vogliamo clonare la repo\n\n\nA questo punto digitiamo git clone, seguito dal link precedentemente copiato dalla repo su GitHub. Ad esempio:\ngit clone https://github.com/qualsiasitizio81/my-great-report.git\n\n\n\nClonazione della repo in locale\n\n\nÈ possibile che Git ci mostri un avviso indicando che stiamo clonando una repository vuota, ma va benissimo così: lo sappiamo già.\nDopo il comando git clone troveremo una cartella con lo stesso nome della repo, che rappresenta il clone locale della repository:\n\n\n\nLa repo appena clonata in locale appare come una cartella\n\n\nSe apriamo questa cartella probabilmente la vedremo completamente vuota, oppure, se in Windows abbiamo attivato la visualizzazione dei file nascosti, potremmo vedere al suo interno una cartella nascosta chiamata .git. In questo secondo caso non dobbiamo toccare né rinominare la cartella .git, perché contiene tutte le informazioni necessarie che collegano la cartella locale alla repository su GitHub.\nA questo punto abbiamo una cartella locale, nel nostro esempio chiamata my-great-report, collegata alla repo su GitHub. Possiamo rinominare o spostare questa cartella dove vogliamo. L’importante è non toccare la cartella (eventualmente visibile) chiamata .git al suo interno.\nLa cartella locale my-great-report non è sincronizzata automaticamente con la repository GitHub. Per inviare i documenti su GitHub, dopo averli creati ed elaborati in locale, dovremo usare i comandi di Git per fare commit e push, mentre per scaricare eventuali aggiornamenti fatti da altri collaboratori useremo pull. Prima di vedere questi passaggi, però, facciamo un intermezzo su Quarto e su come creare file HTML."
  },
  {
    "objectID": "posts/tutorial-git-quarto/index.html#installazione-di-quarto-e-creazione-di-file-html",
    "href": "posts/tutorial-git-quarto/index.html#installazione-di-quarto-e-creazione-di-file-html",
    "title": "Creare Pagine Online: Tutorial base su Git, GitHub, GitHub pages, Quarto",
    "section": "Installazione di Quarto e creazione di file HTML",
    "text": "Installazione di Quarto e creazione di file HTML\n\nInstallazione di Quarto\nQuesto passaggio non è necessario se avete già un sistema per creare pagine HTML, ma lo presentiamo come opzione consigliata. In realtà, non è nemmeno obbligatorio creare file HTML: dipende da cosa volete fare con Git e GitHub. Mostriamo comunque l’installazione di Quarto perché è particolarmente utile per diffondere pagine web in ottica Open Science e Terza Missione. Naturalmente, potreste usare GitHub anche solo per condividere dati, script o codice.\nAssumiamo che vogliate creare e pubblicare pagine web e che siate familiari con l’ecosistema R. Supponiamo inoltre che abbiate già installato R e RStudio (o un altro IDE). Procediamo quindi con l’installazione del sistema di publishing Quarto. Come detto sopra, anche rmarkdown va benissimo per creare pagine HTML, ma Quarto è molto più potente, soprattutto per siti web, blog, libri, presentazioni e documenti complessi.\nAndare sul sito https://quarto.org/ e scaricare Quarto per Windows. Il file .exe è facilmente reperibile alla pagina https://quarto.org/docs/get-started/. Scaricate il file di installazione e seguite tutti i passaggi raccomandati per installare Quarto localmente.\n\n\n\nDownload del file di installazione di Quarto\n\n\nUna volta conclusa l’installazione, verifichiamola aprendo il terminale / Windows PowerShell e digitando:\nquarto check\nIl comando dovrebbe essere riconosciuto correttamente.\n\n\n\nVerifica dell’installazione di Quarto\n\n\n\n\nCreazione di un report e del file HTML\nSe scegliete di usare Quarto, si apre un mondo di possibilità per la pubblicazione e la divulgazione online. Qui mostriamo solo un esempio semplice di creazione di un report basilare in Quarto Markdown.\nDopo aver installato Quarto, RStudio (oppure Positron, consigliato come alternativa moderna) riconoscerà automaticamente i file Quarto, che hanno estensione .qmd. Da RStudio potete crearne uno nuovo tramite:\nFile &gt; New File &gt; Quarto Document...\n\n\n\nCreazione di un file Quarto (.qmd) da RStudio\n\n\nA questo punto potete scrivere il vostro report in linguaggio Markdown, integrando eventualmente chunk eseguibili di codice R, Python o altri linguaggi (se installati).\nQuando il report è pronto (o mentre lo state ancora scrivendo, per vedere l’anteprima), potete cliccare su Render: verrà generato automaticamente il file .html accanto al file .qmd.\nIl formato predefinito è HTML, ma se avete installato TinyTeX potete produrre anche PDF, utile per articoli, documenti tecnici o slide. Per il momento ci concentriamo sull’HTML, che è la scelta più semplice per la pubblicazione online.\n\n\n\nRender di un report Quarto\n\n\nDopo il render, accanto al file .qmd troverete il file .html e la cartella associata. Nel mio esempio il file si chiama index, ma potete chiamarlo come preferite. Tuttavia, usare index è particolarmente conveniente perché un file chiamato index.html viene automaticamente riconosciuto come home page di un sito web, permettendo di ottenere un URL più semplice e pulito."
  },
  {
    "objectID": "posts/tutorial-git-quarto/index.html#commit-push-su-github",
    "href": "posts/tutorial-git-quarto/index.html#commit-push-su-github",
    "title": "Creare Pagine Online: Tutorial base su Git, GitHub, GitHub pages, Quarto",
    "section": "Commit & Push su GitHub",
    "text": "Commit & Push su GitHub\nOra che avete preparato i vostri file nella cartella locale, non resta che inviarli online su GitHub. Avendo Git installato e configurato, il procedimento è semplice. Apriamo il terminale direttamente nella cartella della repository locale (nel nostro caso my-great-report):\n\n\n\nApertura della cartella/repository nel terminale\n\n\nA questo punto digitiamo i seguenti comandi:\ngit add .\ngit commit -m \"first commit\"\ngit push\n\ngit add . aggiunge tutti i file presenti nella cartella all’area di staging (il punto . significa “aggiungi tutto”).\n\ngit commit -m \"first commit\" registra le modifiche in un nuovo commit; il messaggio dopo -m è obbligatorio.\n\ngit push invia effettivamente il commit alla repository su GitHub, rendendolo disponibile online.\n\n\n\n\nEsecuzione di add, commit e push per inviare i file su GitHub\n\n\nLa prima volta che eseguite git push, GitHub potrebbe richiedere un’ulteriore autenticazione tramite una finestra simile alla seguente. Seguite le istruzioni e completate l’accesso:\n\n\n\nPossibile richiesta di autenticazione al primo push\n\n\nUna volta completato il processo, se tutto è andato a buon fine, tornando nella vostra repository online su GitHub vedrete che non è più vuota, ma contiene i file appena inviati. Perfetto!\n\n\n\nLa repository GitHub ora contiene i materiali creati in locale"
  },
  {
    "objectID": "posts/tutorial-git-quarto/index.html#creazione-di-github-pages",
    "href": "posts/tutorial-git-quarto/index.html#creazione-di-github-pages",
    "title": "Creare Pagine Online: Tutorial base su Git, GitHub, GitHub pages, Quarto",
    "section": "Creazione di GitHub Pages",
    "text": "Creazione di GitHub Pages\nQuesto ultimo passaggio serve solo se vogliamo creare un sito web basato sulla nostra repository. Non è obbligatorio: potremmo decidere di mantenere la repo privata, usarla solo con i collaboratori e non generare alcun sito. Tuttavia, se vogliamo rendere i nostri documenti HTML accessibili online tramite link, allora dobbiamo attivare GitHub Pages.\nRicordiamo anche che, salvo avere un account GitHub a pagamento, la repository deve avere visibilità Public (non Private) per poter utilizzare GitHub Pages.\nTorniamo quindi su GitHub, apriamo la nostra repository e clicchiamo su Settings:\n\n\n\nApertura delle impostazioni della repository\n\n\nScorriamo verso il basso fino alla sezione Pages:\n\n\n\nAccesso alla sezione GitHub Pages\n\n\nLasciamo l’opzione Source: Deploy from a branch (di solito è il default).\nPoco sotto, in Branch, clicchiamo su None e selezioniamo invece main.\nInfine clicchiamo su Save:\n\n\n\nImpostazione: Deploy from a branch → main\n\n\nNota importante: se lavoriamo con un progetto Quarto più complesso (ad esempio un sito, un blog o un libro), il contenuto renderizzato potrebbe trovarsi dentro una sottocartella chiamata docs o simili. In questo caso dovremo selezionare quella cartella al posto di / (root).\nDopo un minuto circa, aggiorniamo la pagina. Dovremmo vedere due conferme:\n\nChe il deploy è attivo su: main &gt; / (root)\n\nChe il sito è stato pubblicato, con il messaggio: “Your site is live at …”\n\n\n\n\nConferma che il sito web è online\n\n\nL’URL generato sarà simile a:\nhttps://&lt;vostro-username&gt;.github.io/&lt;nome-repository&gt;/\nSe nella repository è presente un file index.html, questo verrà usato automaticamente come home page. Per questo motivo nominare il file principale index è particolarmente conveniente.\nGli altri file saranno accessibili tramite URL del tipo:\nhttps://&lt;vostro-username&gt;.github.io/&lt;nome-repository&gt;/&lt;nome-documento&gt;.html\n(oppure .pdf, .png, ecc.)\nA questo punto possiamo verificare che la pagina sia effettivamente online:\n\n\n\nVisualizzazione della home page pubblicata"
  },
  {
    "objectID": "posts/tutorial-git-quarto/index.html#prossimi-passi",
    "href": "posts/tutorial-git-quarto/index.html#prossimi-passi",
    "title": "Creare Pagine Online: Tutorial base su Git, GitHub, GitHub pages, Quarto",
    "section": "Prossimi passi",
    "text": "Prossimi passi\nPer qualsiasi progetto più avanzato, e in particolare per creare siti web strutturati, blog, libri online o documenti tecnici complessi, sarà necessario approfondire l’uso di Quarto, insieme ai linguaggi che lo supportano, come HTML, CSS, TeX, e altri strumenti che permettono di personalizzare la presentazione dei contenuti.\nQuesta sezione offre però alcuni comandi di base utili per iniziare a sviluppare progetti più articolati. I comandi vanno lanciati dal terminale, all’interno della cartella in cui intendete sviluppare il progetto, idealmente la stessa cartella collegata alla vostra repository GitHub se il vostro obiettivo è pubblicare online tramite GitHub Pages.\n\n\nComandi utili di Quarto\nCreare un nuovo progetto generico\nquarto create-project myproject\nRenderizzare il progetto e generare le pagine\nquarto render\nCreare un progetto di tipo “sito web”\nquarto create-project mywebsite --type website\nCreare un progetto di tipo “blog”\nquarto create-project myblog --type website:blog\nCreare un progetto di tipo “libro online”\nquarto create-project mybook --type book\n\nPer tutto il resto, compresi temi avanzati, personalizzazioni grafiche, gestione di siti complessi e integrazioni con R, Python o bibliografie, si rimanda alla documentazione ufficiale: Guida completa di Quarto. Al seguente link trovate anche un’utilissima gallery di esempi: https://examples.quarto.pub/.\n\n\n\n⚠️ Nota importante per il lavoro collaborativo su GitHub\nSe state lavorando insieme ad altre persone sulla stessa repository, ricordate due regole fondamentali:\n\nPrima di iniziare la vostra sessione di lavoro fate sempre:\ngit pull\nper scaricare eventuali aggiornamenti caricati dai collaboratori.\nEvitare di lavorare in parallelo sugli stessi file, perché questo può portare a conflitti difficili da risolvere.\nIn generale, è buona pratica coordinarsi e lavorare in sequenza oppure su file diversi."
  },
  {
    "objectID": "posts/soddisfazione-studenti/index.html",
    "href": "posts/soddisfazione-studenti/index.html",
    "title": "L’Illusione della Soddisfazione: Perché “Opinioni di Studentesse e Studenti” NON Misurano la Qualità Didattica",
    "section": "",
    "text": "“Quando un indicatore diventa un target da massimizzare, smette di essere un buon indicatore” - Legge di Goodhart\n\n\n“Studenti, docenti e personale amministrativo sembrano impegnati in un gioco individualmente razionale, ma socialmente distruttivo” - Langbein (2008)\nI discorsi sui punteggi di soddisfazione di studentesse e studenti ai corsi universitari sono un ritornello continuo. Durante i Consigli di Corso di Studi e i Consigli di Dipartimento questi punteggi si discutono spesso e ampiamente, non solo per individuare criticità, ma anche per confrontarsi con altre realtà e discutere come si possa arrivare ancora più in alto. L’anno scorso, per esempio, l’autore di questo post ricevette un attestato di merito dalla propria università per aver conseguito un punteggio di “Soddisfazione Complessiva” comparativamente elevato all’interno del proprio Corso di Laurea. La forte enfasi messa sui punteggi di soddisfazione di studentesse e studenti, e specialmente gli incentivi morali e materiali a massimizzarli, può avere conseguenze negative paradossalmente proprio per studentesse e studenti. La letteratura scientifica in merito, come mostrato sotto, conferma in pieno il rischio, la cui considerazione sorge comunque da un’impressione soggettiva: chi scrive, infatti, insegna all’università, e vive direttamente su di sé il conflitto di incentivi (diciamolo pure: il conflitto di interessi) tra massimizzazione dell’efficacia didattica e massimizzazione dei punteggi di soddisfazione.\nChiunque faccia docenza sa quanto la soddisfazione di studentesse e studenti si giochi su un equilibrio delicato tra qualità degli obiettivi didattici e condiscendenza, che ben dosata può essere anche un elemento positivo. Bisogna decidere se aggiungere un argomento difficile o fare un ripasso in più, se aumentare o ridurre il materiale per lo studio individuale, se verificare la capacità di sforzo riflessivo o solo la memorizzazione, se interpretare in modo più o meno severo un errore commesso in un esame per dare una sufficienza o no. Per chi insegna da pochi anni, la costruzione di questo equilibrio è particolarmente critica e fisiologicamente esposta a influenze esterne.\nL’adagio dell’economista britannico Goodhart (1975) citato all’inizio (l’aforisma in realtà è una celebre parafrasi successiva), è noto ben oltre il campo dell’economia. Nel contesto originale, denunciava il fatto che una misura quale l’inflazione potesse sì essere presa a indicatore della stabilità economica, ma che una volta fatta diventare target da ottimizzare e controllare politicamente avrebbe smesso di essere l’indicatore che era, e si sarebbe accompagnata a effetti distorsivi. La legge di Goodhart si può riscontrare in innumerevoli campi. Per citare un solo altro esempio, peraltro analogo al nostro, dati empirici suggeriscono che l’uso della soddisfazione riportata dai pazienti ospedalieri come indicatore di qualità del sistema sanitario spinga gli ospedali a investire su aspetti non direttamente necessari alla cura, portando a vari effetti negativi, tra cui perfino un aumento della mortalità dei pazienti stessi (e.g., Fenton et al. 2012).\nIn ambito didattico, l’applicazione della legge di Goodhart è del tutto analoga a quanto appena detto, solo con esiti un po’ meno gravi (almeno per la sopravvivenza). La “Soddisfazione Complessiva” di studentesse e studenti potrebbe anche essere un buon indicatore della qualità dell’offerta formativa (ma come mostrerò in seguito, l’evidenza suggerisce che non lo sia affatto), ma smetterebbe in ogni caso di esserlo una volta trasformato in un target che il personale docente è incentivato a ottimizzare. La ragione è che qualsiasi indicatore riflette non solo ciò che deve misurare, ma anche altri fattori, talvolta direttamente dannosi rispetto agli obiettivi desiderati. Ma quando si è incentivati a massimizzare quell’indicatore, si farà il possibile per “ottimizzare” tutto, utile o dannoso che sia. Con riferimento al delicato equilibrio menzionato sopra, ciò significherà essere un po’ più accondiscendenti, preferire un ripasso in più anziché introdurre un argomento difficile, limare un po’ il materiale per lo studio individuale, propendere per la memorizzazione anziché per lo sforzo riflessivo, far capire ai discenti che si tenderà a interpretazioni più benevole in certi casi all’esame, e così via. Un’ovvia considerazione economica suggerisce che si inizierà con l’ottimizzare i fattori che hanno il minor costo. Se i docenti non si piegheranno a questo gioco, sarà solo per un surplus di etica individuale, ovvero per lo sforzo di rimanere indifferenti agli incentivi.\nCome già detto, gli effetti distorsivi si applicherebbero anche a buoni indicatori. Nel caso della “Soddisfazione Complessiva” abbiamo a che fare, oltretutto, con un cattivo indicatore. Una meta-analisi di qualche anno fa suggerisce che il rating medio di soddisfazione di un corso sia predittiva al più all’1% della varianza dell’effettiva preparazione accademica raggiunta, così come successivamente valutata in modo indipendente (Uttl, White, e Gonzalez 2017). A complicare le cose, un’altra rassegna elenca svariati aspetti teoricamente irrilevanti, quali l’etnia, l’attrattività fisica, il genere, l’orientamento sessuale del/la docente, o la percezione della difficoltà del corso e la previsione di ricevere un voto elevato, come predittori della “Soddisfazione” riportata da studentesse e studenti (Spooren, Brockx, e Mortelmans 2013). Si veda anche Boring e Ottoboni (2016) in merito. Perfino l’offerta di cioccolatini a lezione si è trovata avere un effetto, addirittura di diversi decimi di deviazione standard, sui punteggi medi di “Soddisfazione” (Uttl 2021). Per capirne la portata, offrire cioccolatini a lezione potrebbe avere un impatto sulla soddisfazione di studentesse e studenti più forte di quanto si ottenga offrendo una didattica effettivamente di alta qualità.\nDiversamente dai cioccolatini, comunque, diversi fattori che aumentano la soddisfazione non sono neutri, e hanno conseguenze dannose ben note secondo la letteratura sulla didattica. Per esempio, l’incentivo dato alla “Soddisfazione” causa una progressiva inflazione dei voti agli esami e una riduzione del carico di studio richiesto a studentesse e studenti (e.g., Stroebe 2020), Inoltre, docenti meno competenti inflazionano in modo più vistoso i voti d’esame e la soddisfazione dei discenti a scapito della loro preparazione oggettivamente riscontrata nei corsi successivi (Carrell e West 2010). Questi effetti sono discussi estesamente anche da Uttl (2021). Peraltro, il progressivo aumento dei voti medi, di pari passo con l’enfasi data alla “Soddisfazione”, è un fenomeno noto da tempo (Johnson 2003). Il pericolo insito in questo “gioco” è discusso anche da Langbein, citata all’inizio (Langbein 2008, 417).\nCome detto, tutto questo non fa che corroborare il dato soggettivo evidenziato nei primi paragrafi di questo testo. Come parere personale, aggiungo che la crescente enfasi sulla “Soddisfazione” sembra il derivato di un clima culturale in cui studentesse e studenti sono percepiti sempre più come clienti da soddisfare, anziché percepire la loro formazione come prodotto che l’Università pubblica deve offrire anzitutto alla società esterna intesa come vero stakeholder, che paga le tasse e finanzia la formazione universitaria. Questa impressione è in effetti discussa da tempo anche in letteratura (e.g., Delucchi e Korgen 2002), e stimola una considerazione sugli ulteriori effetti indesiderati della legge di Goodhart nel momento in cui studentesse e studenti si accorgano del loro potere negoziale nei confronti dei docenti, configurando un conflitto di interesse tra i loro stessi obiettivi a breve e a lungo termine. Alla fine chi ci perde sono studentesse, studenti, e la società at large con tutti i suoi stakeholder. Il corpo docente, per adesso, ci perde solo la motivazione. Alla lunga, però, tutte e tutti ci perderemo la credibilità dell’istituzione universitaria."
  },
  {
    "objectID": "posts/soddisfazione-studenti/index.html#possiamo-usare-correttamente-i-punteggi-di-soddisfazione",
    "href": "posts/soddisfazione-studenti/index.html#possiamo-usare-correttamente-i-punteggi-di-soddisfazione",
    "title": "L’Illusione della Soddisfazione: Perché “Opinioni di Studentesse e Studenti” NON Misurano la Qualità Didattica",
    "section": "Possiamo usare correttamente i punteggi di soddisfazione?",
    "text": "Possiamo usare correttamente i punteggi di soddisfazione?\nQualche anno fa, chi scrive aveva conferito brevemente con personale degli uffici che si occupavano della valutazione della qualità della didattica. La persona di riferimento rassicurava che i punteggi: 1) erano essenzialmente feedback utili a segnalare casi problematici; 2) avevano un valore essenzialmente qualitativo; 3) l’indicatore “Soddisfazione complessiva” andava preso come mera impressione globale, perché gli indicatori davvero utili erano quelli dettagliati e specifici. Così sarebbe andato bene, si potrebbe tornare a quel modello. Oggi, invece, ci troviamo con qualcosa di più simile a una gara al percentile più alto, in cui l’indicatore “Soddisfazione complessiva” (cioè l’impressione globale, non gli aspetti analitici) è centrale e ha un significato totalmente quantitativo. Così non va bene.\nSu cosa premiare ricercatrici e ricercatori? Farlo tenendo conto delle Opinioni di studentesse e studenti, considerando indicatori che siano validi, e senza incorrere in effetti distorsivi dopo avere introdotto gli incentivi, è forse impossibile (legge di Goodhart!). In generale, andrebbero favoriti indicatori di dettaglio, analitici e pensati per essere poco suscettibili di effetti distorsivi. Purtroppo, molti degli attuali indicatori di dettaglio si discostano poco dal concetto generale di soddisfazione (menzionano “interesse”, “stimolo”, “motivazione”, “chiarezza”). Si provano qui a suggerire alcuni indicatori concettualmente alternativi che potrebbero raccogliere più informazione:\n\nQuanta conoscenza ritiene di avere acquisito rispetto a quanto sapeva già prima?\nQuanto ritiene che il corso abbia modificato o aggiornato la sua visione della materia studiata?\nQuanto il docente ha chiarito l’importanza dei contenuti del corso per possibili applicazioni professionali? (eventualmente da limitare a corsi magistrali, da correggere per una baseline, e/o da limitare a insegnamenti che il corso di laurea ritiene maggiormente professionalizzanti)\n\nstudentesse e studenti potrebbero certo non avere una visione abbastanza matura per rispondere accuratamente, e anche questi indicatori sarebbero suscettibili di distorsioni (ad esempio, correre a presentare argomenti originali e insoliti ma scientificamente non consolidati), ma avrebbero almeno un significato culturale: far riflettere e spostare il focus dalla soddisfazione immediata alla conoscenza acquisita e alle prospettive future. In alternativa, si dovrebbe prevedere un’indagine della preparazione degli studenti che sia indipendente dal docente che ha tenuto il corso, e premiare i docenti che abbiano preparato meglio studentesse e studenti in base a criteri terzi, ma questo è certo più oneroso. Infine, un modo semplice per premiare ricercatrici e ricercatori, laddove vi sia disponibilità economica una tantum o strutturale, sarebbe semplicemente offrire un compenso per coloro che abbiano svolto negli anni un maggior numero medio di ore d’insegnamento e/o di sessioni d’esame, fermo restando il vincolo tassativo a non superare il monte ore annuale massimo per la didattica frontale. Da questo punto di vista (ma l’impressione potrebbe essere parziale) mi sembra comunque che il nostro Ateneo patavino sia virtuoso e non ecceda nel carico didattico ai giovani oltre quanto consente la Legge, ovvero non cerca deroghe come invece si vede talvolta altrove.\nInfine, qualche considerazione su ciò di cui ha realmente bisogno un giovane alle prime esperienze con l’insegnamento. Per la didattica, si potrebbe certamente fornire più guida negli aspetti fondamentali dello svolgimento di una lezione, della preparazione dei materiali, della costruzione di un corso, delle politiche con cui si gestiscono e ci si rapporta a studentesse, studenti, e alle loro richieste talvolta imprevedibili. Tutte queste cose ora sembrano date ampiamente per scontate, ma vengono invece apprese in un difficile percorso per prove-ed-errori, trovandosi quasi all’improvviso a dover gestire molte decine di ore di insegnamento. In qualche caso fortunato si riceve il provvidenziale mentoring di colleghe/i più anziane/i, bontà loro. In generale, ci si sente soli. Più comunicazione, trasmissione, e solidarietà tra docenti a diversi livelli di carriera sarebbero fondamentali."
  },
  {
    "objectID": "index.html",
    "href": "index.html",
    "title": "toffeeblog",
    "section": "",
    "text": "Open Source per l’Università: Dottorati, corsi di laurea e docenti abbandonino software proprietario se c’è alternativa\n\n\n\n\n\n\n\n\n1 dic 2025\n\n\nEnrico Toffalini\n\n\n\n\n\n\n\n\n\n\n\n\nCreare Pagine Online: Tutorial base su Git, GitHub, GitHub pages, Quarto\n\n\n\n\n\n\n\n\n30 nov 2025\n\n\nEnrico Toffalini\n\n\n\n\n\n\n\n\n\n\n\n\nL’Open Science è Terza Missione?\n\n\n\n\n\n\n\n\n25 nov 2025\n\n\nEnrico Toffalini\n\n\n\n\n\n\n\n\n\n\n\n\nL’Illusione della Soddisfazione: Perché “Opinioni di Studentesse e Studenti” NON Misurano la Qualità Didattica\n\n\n\n\n\n\n\n\n22 nov 2025\n\n\nEnrico Toffalini\n\n\n\n\n\nNessun risultato"
  },
  {
    "objectID": "posts/dottorato-open-source/index.html",
    "href": "posts/dottorato-open-source/index.html",
    "title": "Open Source per l’Università: Dottorati, corsi di laurea e docenti abbandonino software proprietario se c’è alternativa",
    "section": "",
    "text": "Diversi corsi universitari, a vari livelli, si basano tuttora su software commerciali a licenza onerosa. Sebbene in alcuni casi tali strumenti offrano funzionalità non facilmente sostituibili, nella maggior parte dei casi esistono alternative open source, gratuite e ormai assolutamente mainstream sia nella ricerca internazionale sia nei contesti applicati.\nL’anno scorso avevo avanzato una proposta per l’Open Source all’interno dell’offerta formativa della Scuola di Dottorato in Psychological Sciences dell’Università di Padova, dove insegno. La proposta puntava a unificare gli insegnamenti metodologici del dottorato adottando un ecosistema coerente basato su R (per l’analisi statistica) e Python (per la programmazione generale). L’uso di software proprietari dovrebbe rimanere previsto solo quando strettamente necessario, previa motivazione esplicita giustificata dall’assenza di alternative, e preferibilmente limitato a corsi opzionali. Abituarsi e abituare colleghe e colleghi, studentesse e studenti, a usare software proprietari per esigenze di data science (es. SPSS) per le quali esistono alternative open significa produrre competenze più fragili, meno trasferibili e non allineate agli standard internazionali.\nContinuare a insegnare a studentesse e studenti software chiusi e costosi presenta diversi rischi, che incidono sulla qualità della formazione e sulla sua equità:\n\nDipendenza economica: Molte licenze sono disponibili agli utenti solo fintanto che sono incardinati in università (e queste licenze vengono pagate con soldi pubblici). Una volta conclusi gli studi, chi desidera continuare a utilizzare gli stessi strumenti deve sostenere costi elevati o cercare finanziamenti. Questa dipendenza economica è in contrasto con la missione dell’università pubblica.\nCompetenze scarsamente trasferibili: La maggior parte dei contesti accademici e aziendali utilizza ormai soluzioni open source in specifici ambiti, ad esempio R e Python (vedi sotto) per analisi dati, modeling e programmazione. Sul piano della data science queste due piattaforme coprono praticamente tutte le esigenze, salvo casi altamente specialistici (che nella presente proposta sono ammissibili, ma da giustificare esplicitamente caso per caso).\nIncoerenza didattica: Corsi che si basano su strumenti diversi senza una logica unitaria creano confusione a studentesse e studenti, trovandosi talvolta a studiare temi complementari o addirittura propedeutici usando software diversi.\n\nGli strumenti open source garantiscono continuità, autonomia e l’accesso a comunità globali attive. Adottare soluzioni libere non è solo una scelta tecnica, ma anche una scelta politica e culturale, coerente con i principi dell’Open Science. Peraltro, promuovere attivamente l’uso di software open source implica un effettivo risparmio per le casse degli atenei, finanziate prevalentemente, in Italia, dal contribuente pubblico con le tasse."
  },
  {
    "objectID": "posts/dottorato-open-source/index.html#abbandonare-il-software-proprietario-negli-insegnamenti-universitari",
    "href": "posts/dottorato-open-source/index.html#abbandonare-il-software-proprietario-negli-insegnamenti-universitari",
    "title": "Open Source per l’Università: Dottorati, corsi di laurea e docenti abbandonino software proprietario se c’è alternativa",
    "section": "",
    "text": "Diversi corsi universitari, a vari livelli, si basano tuttora su software commerciali a licenza onerosa. Sebbene in alcuni casi tali strumenti offrano funzionalità non facilmente sostituibili, nella maggior parte dei casi esistono alternative open source, gratuite e ormai assolutamente mainstream sia nella ricerca internazionale sia nei contesti applicati.\nL’anno scorso avevo avanzato una proposta per l’Open Source all’interno dell’offerta formativa della Scuola di Dottorato in Psychological Sciences dell’Università di Padova, dove insegno. La proposta puntava a unificare gli insegnamenti metodologici del dottorato adottando un ecosistema coerente basato su R (per l’analisi statistica) e Python (per la programmazione generale). L’uso di software proprietari dovrebbe rimanere previsto solo quando strettamente necessario, previa motivazione esplicita giustificata dall’assenza di alternative, e preferibilmente limitato a corsi opzionali. Abituarsi e abituare colleghe e colleghi, studentesse e studenti, a usare software proprietari per esigenze di data science (es. SPSS) per le quali esistono alternative open significa produrre competenze più fragili, meno trasferibili e non allineate agli standard internazionali.\nContinuare a insegnare a studentesse e studenti software chiusi e costosi presenta diversi rischi, che incidono sulla qualità della formazione e sulla sua equità:\n\nDipendenza economica: Molte licenze sono disponibili agli utenti solo fintanto che sono incardinati in università (e queste licenze vengono pagate con soldi pubblici). Una volta conclusi gli studi, chi desidera continuare a utilizzare gli stessi strumenti deve sostenere costi elevati o cercare finanziamenti. Questa dipendenza economica è in contrasto con la missione dell’università pubblica.\nCompetenze scarsamente trasferibili: La maggior parte dei contesti accademici e aziendali utilizza ormai soluzioni open source in specifici ambiti, ad esempio R e Python (vedi sotto) per analisi dati, modeling e programmazione. Sul piano della data science queste due piattaforme coprono praticamente tutte le esigenze, salvo casi altamente specialistici (che nella presente proposta sono ammissibili, ma da giustificare esplicitamente caso per caso).\nIncoerenza didattica: Corsi che si basano su strumenti diversi senza una logica unitaria creano confusione a studentesse e studenti, trovandosi talvolta a studiare temi complementari o addirittura propedeutici usando software diversi.\n\nGli strumenti open source garantiscono continuità, autonomia e l’accesso a comunità globali attive. Adottare soluzioni libere non è solo una scelta tecnica, ma anche una scelta politica e culturale, coerente con i principi dell’Open Science. Peraltro, promuovere attivamente l’uso di software open source implica un effettivo risparmio per le casse degli atenei, finanziate prevalentemente, in Italia, dal contribuente pubblico con le tasse."
  },
  {
    "objectID": "posts/dottorato-open-source/index.html#r-e-python-pilastri-della-data-science-alluniversità-e-oltre",
    "href": "posts/dottorato-open-source/index.html#r-e-python-pilastri-della-data-science-alluniversità-e-oltre",
    "title": "Open Source per l’Università: Dottorati, corsi di laurea e docenti abbandonino software proprietario se c’è alternativa",
    "section": "R e Python: pilastri della data science all’università e oltre",
    "text": "R e Python: pilastri della data science all’università e oltre\nLa proposta che avevo fatto per il dottorato riguardava specialmente R e Python: i loro immensi ecosistemi, in continuo ampliamento e sempre più integrati tra loro, rappresentano oggi i pilastri fondamentali della data science.\n\nR\nÈ lo standard globale per l’analisi statistica, il modeling statistico avanzato, la psicometria, la visualizzazione dei dati e numerosi metodi sviluppati direttamente nella comunità scientifica. È gratuito, supportato da CRAN e dalle community accademiche, ed è progettato da chi fa ricerca per chi fa ricerca. L’enorme ampliamento del suo ecosistema lo proietta già oltre la sola analisi statistica (es. Shiny per webapp basate sui dati, Quarto publishing system per produrre siti, libri, blog, ecc.).\n\n\nPython\nÈ il linguaggio di programmazione più usato in assoluto, incluse le esigenze di data science generale, l’analisi di big data, il machine learning e l’intelligenza artificiale (es. chatGPT è stato sviluppato dentro l’ecosistema Python). È onnipresente nel mondo accademico, aziendale e tecnologico, ed è essenziale per chi opera in contesti interdisciplinari o applicati. Per chi lavora nelle scienze del comportamento è molto utile pure per la programmazione di esperimenti (es. OpenSesame, PsychoPy).\nInsieme, R e Python coprono quasi tutto lo spettro delle competenze necessarie all’elaborazione dati contemporanea. L’università dovrebbe promuoverne l’utilizzo quanto più possibile per garantire autonomia, continuità e accessibilità della formazione, scegliendo strumenti che non mettano barriere economiche né limitazioni tecniche alla ricerca, e soprattutto che non arrechino danno al futuro di studentesse e studenti dei corsi di dottorato, una volta che saranno ricercatrici e ricercatori indipendenti.\n\n\n\n\nRiferimenti internazionali: Open Science come standard\n\n\nOpen science e open source sono temi gemelli. Non è possibile promuovere davvero l’open science se metodi, dati, analisi e risultati non sono esaminabili e riproducibili da chiunque, ovunque, al minor costo possibile. L’adozione di software libero / open source è coerente con le linee guida internazionali che promuovono infrastrutture open science, trasparenti e sostenibili per la ricerca.\nUNESCO (2021) – Recommendation on Open Science\nLa raccomandazione UNESCO definisce un quadro globale per la scienza aperta e invita gli Stati membri a sviluppare:\n\ninfrastrutture digitali aperte, comprese piattaforme e strumenti accessibili senza barriere economiche;\n\npratiche scientifiche trasparenti e riproducibili, favorite dall’uso di strumenti ispezionabili;\n\nequità nell’accesso alla conoscenza, riducendo dipendenze da licenze e da soluzioni proprietarie.\n\nL’uso di software open source nelle università è pienamente coerente con questi principi.\nEuropean Commission – Open Science in Horizon Europe (REA)\nLa Commissione Europea definisce l’Open Science come un approccio basato su condivisione di conoscenza, risultati e strumenti lungo tutto il ciclo di ricerca, infrastrutture aperte e interoperabili, trasparenza, collaborazione e accessibilità. Nelle politiche europee, la ricerca finanziata con fondi pubblici deve essere resa quanto più aperta possibile (“as open as possible, as closed as necessary”). L’adozione di strumenti software aperti / open source favorisce la conformità a questo principio.\nNational Academies (USA) - Open Science by Design (2018)\nIl rapporto propone la scienza aperta come modello per la ricerca moderna e sottolinea che le pratiche scientifiche dovrebbero basarsi su strumenti: verificabili, modificabili, accessibili. L’uso di software proprietario nelle università ostacola ovviamente tali condizioni e limita la formazione alle pratiche di ricerca contemporanee.\n\n\n\nA margine (tema diverso, andrebbe fatto un discorso a parte) vale la pena segnalare la contraddizione della dotazione informatica di base. Da utente pragmatico (tutto quanto detto sopra non è una crociata idealista: è una posizione puramente pragmatica) finisco per essere “Windows user” per forza: l’università fornisce ai docenti esclusivamente computer con Microsoft Windows preinstallato, acquistando licenze pagate con fondi pubblici. Vero è che Microsoft rappresenta di fatto l’opzione mainstream nel suo ambito (al contrario di altri software proprietari), ma questo obbligo implicito finisce per rafforzare uno standard contrario all’open source, scoraggiando istituzionalmente l’adozione di strumenti liberi (es. Linux) anche dentro un contesto (quello universitario) che sarebbe più che predisposto e capace di accoglierli. I dispositivi forniti non sono progettati né configurati per facilitarne l’utilizzo. Ne deriva una dipendenza istituzionale da un unico fornitore commerciale, in contrasto con i principi di autonomia e di buona gestione del denaro pubblico."
  },
  {
    "objectID": "posts/terza-missione-open-science/index.html",
    "href": "posts/terza-missione-open-science/index.html",
    "title": "L’Open Science è Terza Missione?",
    "section": "",
    "text": "Negli ultimi anni la Terza Missione è diventata centrale all’interno dell’università italiana, diventando non solo un ambito riconosciuto a livello istituzionale, ma anche un criterio rilevante nei processi di valutazione e di pianificazione strategica degli atenei. Parallelamente, sul piano internazionale, l’Open Science è emersa come pilastro delle buone pratiche di ricerca, promuovendo trasparenza, riutilizzabilità e accessibilità ai risultati scientifici. La Terza Missione c’entra con l’Open Science? Sì, e non poco. Di seguito discuto perché l’Open Science non rappresenta solo un insieme di pratiche virtuose per la ricerca, ma in alcune sue parti rappresenta anche un’azione di Terza Missione, con un diretto potenziale nel generare impatto sociale, culturale e professionale anche al di fuori dell’accademia.\nIn Italia, la Terza Missione era storicamente intesa come “trasferimento tecnologico” (applicazioni della ricerca con impatto al di fuori dell’accademia). Più di recente si sono aggiunte la divulgazione scientifica / public engagement (di fatto diventata le componente più popolare, perché più facile da valorizzare, per chi si occupa di psicologia), e l’azione per la salute pubblica. In generale, valgono come Terza Missione tutte le attività attraverso cui l’università genera valore per la società."
  },
  {
    "objectID": "posts/terza-missione-open-science/index.html#cosa-dice-anvur",
    "href": "posts/terza-missione-open-science/index.html#cosa-dice-anvur",
    "title": "L’Open Science è Terza Missione?",
    "section": "Cosa dice ANVUR",
    "text": "Cosa dice ANVUR\nNel documento VQR 2020–2024 – Modalità di valutazione dei GEV, ANVUR elenca esplicitamente tra le attività rilevanti per la Terza Missione:\n\nopen science;\n\nopen data;\n\npiattaforme digitali per la disseminazione della conoscenza;\n\nresearch integrity (trasparenza, rigore, riproducibilità, condivisione);\n\nMOOC e materiali didattici online;\n\nsiti web dedicati alla comunicazione della ricerca.\n\nQuesta lista rende evidente che l’Open Science non appartiene soltanto alla sfera della ricerca, ma si colloca pienamente all’interno dei criteri valutativi della Terza Missione. Insomma, la domanda iniziale ha già una direzione chiara secondo l’ANVUR."
  },
  {
    "objectID": "posts/terza-missione-open-science/index.html#cosa-è-open-science-e-cosa-può-rientrare-nella-terza-missione",
    "href": "posts/terza-missione-open-science/index.html#cosa-è-open-science-e-cosa-può-rientrare-nella-terza-missione",
    "title": "L’Open Science è Terza Missione?",
    "section": "Cosa è Open Science e cosa può rientrare nella Terza Missione",
    "text": "Cosa è Open Science e cosa può rientrare nella Terza Missione\nL’Open Science non va confusa con il solo open access, che comunque ne rappresenta una parte. Comprende infatti una costellazione di pratiche, tra cui possiamo inserire:\n\ncondivisione di dataset con principi FAIR (Findable, Accessible, Interoperable, Reusable);\n\nrepository aperti per funzioni e pacchetti software (GitHub, CRAN, PyPI);\n\npreregistrazioni e protocolli accessibili;\n\nmateriali didattici aperti (slide, corsi, libri, MOOC);\n\napp e strumenti interattivi (Shiny, web app);\n\npostprint e preprint accessibili;\n\nsintesi divulgative collegate ai prodotti della ricerca;\nstrumenti per valutazione psicometrica (questionari, scale, test) con dati normativi prodotti dalla ricerca.\n\nQuesti materiali non sono semplici accessori della ricerca. Sono strumenti che permettono un riutilizzo diretto da parte di professionisti, clinici, insegnanti e aziende. In altre parole, rappresentano trasferimento di conoscenza, cioè esattamente ciò che la Terza Missione richiede.\nCondividere dataset, codici, materiali didattici, applicazioni, strumenti psicometrici, ecc., significa permettere ad altri, al di fuori dell’accademia, di usare strumenti che nascono nella ricerca ma possono trovare applicazioni ben oltre l’accademia.\nL’apertura e accessibilità pubblica dei prodotti della ricerca migliora la qualità della scienza stessa, oltre a renderla più utile socialmente. È un doppio guadagno: accademico e sociale. La ricerca sta già andando in questa direzione (e.g., Hardwicke et al., 2024), si tratta solo di adeguarsi.\n\n\n\nCrescita delle principali pratiche di open science (preregistrazione, open materials, open data, open code), mappate da Hardwicke et al., 2024"
  },
  {
    "objectID": "posts/terza-missione-open-science/index.html#come-integrare-lopen-science-nella-propria-attività-di-terza-missione",
    "href": "posts/terza-missione-open-science/index.html#come-integrare-lopen-science-nella-propria-attività-di-terza-missione",
    "title": "L’Open Science è Terza Missione?",
    "section": "Come integrare l’Open Science nella propria attività di Terza Missione",
    "text": "Come integrare l’Open Science nella propria attività di Terza Missione\nAlcune strategie attuabili da ricercatrici/ricercatori e strutture accademiche:\nCondividere materiali secondo buone prassi\nBisogna rendere i materiali “riutilizzabili”, non solo “visibili”, e quindi:\n\nseguire principi FAIR per i dati;\napplicare licenze appropriate (potrebbe essere raccomandata in questo caso la CC BY-SA, che permette condivisione, riutilizzo, modifica, anche per scopi commerciali, a patto che sia dato credito all’autore);\n\ncurare documentazione e metadati (l’ontologia semantica che rende i materiali comprensibili al di fuori della cerchia degli addetti ai lavori);\n\nAccompagnare i prodotti della ricerca con sintesi divulgative. Ad esempio, accompagnare preprint e postprint degli articoli di ricerca postati su piattaforme pubbliche (green open access) con:\n\nun breve riassunto in linguaggio accessibile ai non addetti ai lavori, allegato all’articolo;\n\nslide pensate per professionisti non accademici;\n\nuna pagina web che descrive l’utilità del materiale condiviso (per chi sappia fare pagine web, e nel caso offrire seminari di formazione all’interno dei dipartimenti);\napp/webapp che facilitino l’utilizzo dei materiali divulgati (ad esempio se si tratta di codice o di strumenti psicometrici; anche qui bisogna sapere come fare, ed è forndamentale la formazione).\n\nUtilizzare piattaforme che tracciano l’impatto. In ottica di rendicontazione, l’Open Science deve essere misurabile e documentabile. Piattaforme quali PsyArXiv, OSF, Zenodo, GitHub e simili permettono di mostrare chiaramente:\n\nquanto un file viene scaricato;\n\nda chi viene citato;\n\ncome evolve nel tempo.\n\nIn particolare mostrano e permettono di riportare visualizzazioni, download, versioni, e licenze d’uso. Questi indicatori sono preziosi ai fini della rendicontazione.\nIn parallelo a questo, potrebbe essere utile per un dipartimento inaugurare una pagina chiara, aperta al pubblico, con rimandi (link) a dataset, pacchetti software, slide, materiali didattici, preprint e postprint, strumenti psicometrici (in certi casi l’accesso potrebbe dover essere qualificato, ad esempio per soli abilitati alla professione), e tutto quanto prodotto all’interno del dipartimento, in modo da fare una mappatura e valorizzazione d’insieme, anziché lasciare a ciascuna e ciascuno l’iniziativa di muoversi isolatamente.\n\nFormazione\nIn base a quanto sopra è chiaro che diventa necessario promuovere, all’interno dei dipartimenti:\n\nseminari sull’uso delle piattaforme open;\nseminari sulla creazione di pagine web, app, ecc.;\nlinee guida interne per la condivisione;\nsupporto su licenze e aspetti legali ed etici della condivisione di dati e materiali.\n\nFare ricerca davvero utile, valida e spendibile come Terza Missione richiede competenze specifiche, preparazione tecnica e una formazione dedicata, ma proprio per questo offre l’occasione di valorizzare ricercatrici e ricercatori giovani che possiedono queste competenze e possono contribuire in modo decisivo all’impatto sociale dell’università."
  },
  {
    "objectID": "posts/terza-missione-open-science/index.html#una-questione-culturale",
    "href": "posts/terza-missione-open-science/index.html#una-questione-culturale",
    "title": "L’Open Science è Terza Missione?",
    "section": "Una questione culturale",
    "text": "Una questione culturale\nRiconoscere l’Open Science come Terza Missione non è formalismo burocratico, ma cambio di prospettiva: significa affermare che la ricerca non produce valore solo quando porta un brevetto (per chi fa ricerca nelle scienze sociali è piuttosto difficile) o organizza un evento pubblico, ma anche quando rende utilizzabili, aperti e comprensibili a professionisti, aziende e cittadini i propri risultati. Le università italiane stanno andando in questa direzione, e molti ricercatori possono già oggi integrare l’Open Science nella propria attività senza costi aggiuntivi e con un impatto sociale immediato."
  },
  {
    "objectID": "posts/terza-missione-open-science/index.html#conclusioni",
    "href": "posts/terza-missione-open-science/index.html#conclusioni",
    "title": "L’Open Science è Terza Missione?",
    "section": "Conclusioni",
    "text": "Conclusioni\nSì, l’Open Science è anche Terza Missione.\nNon solo perché viene riconosciuta nei principali documenti istituzionali, ma perché incarna l’essenza stessa dell’impatto sociale della ricerca: portare conoscenze, strumenti e metodi fuori dall’università, in modo aperto, trasparente e riutilizzabile.\nPer chi lavora nel sistema universitario italiano, abbracciare questa visione significa valorizzare attività già presenti, amplificare il proprio impatto e contribuire a una ricerca più credibile, accessibile e utile per la società."
  },
  {
    "objectID": "posts/terza-missione-open-science/index.html#appendice---esempi-di-open-science-valorizzabili-come-terza-missione",
    "href": "posts/terza-missione-open-science/index.html#appendice---esempi-di-open-science-valorizzabili-come-terza-missione",
    "title": "L’Open Science è Terza Missione?",
    "section": "Appendice - Esempi di Open Science Valorizzabili come Terza Missione",
    "text": "Appendice - Esempi di Open Science Valorizzabili come Terza Missione\nSono di seguito elencati alcuni esempi di contributi Open Science che rappresentano Terza Missione. Tali casi si basano sull’esperienza personale di chi ha redatto questa pagina, e quindi non sono affatto esaustivi né rappresentativi, ma vengono dati esclusivamente a titolo di esempio:\nBrevi corsi su GitHub\n\nRepository “stat-teaching” per corsi metodologici avanzati (autore DPSS): https://github.com/stat-teaching\nSiti GitHub pages per corsi su basi di R e Python (autore DPG):\n\n\nhttps://enricotoffalini.github.io/Basics-R/;\n\n\nhttps://enricotoffalini.github.io/Basics-Python/ (entrambi andrebbero rivisti in modo da slegarli dal riferimento al particolare corso di dottorato, di cui pure costituiscono il materiale di supporto);\n\n\nSito GitHub pages per seminario e raccolta di risorse sul tema meta-analisi in R (autore DPG): https://enricotoffalini.github.io/MetaAnalysisGenova/ (come sopra).\n\nCorsi ARCA su GitHub\n\nRepository GitHub pubblica con materiali open di diversi corsi ARCA per competenze tecniche avanzate: https://github.com/arca-dpss\nLibro “The Open Science Manual” hosted via GitHub pages: https://arca-dpss.github.io/manual-open-science/\n\nLibro open access “Introduction to R” su GitHub pages\nhttps://psicostat.github.io/Introduction2R_EN/\nPacchetto di R su CRAN (principale autore DPSS-Unipd)\nSebbene nato per la ricerca, il pacchetto è un buon esempio di creazione di funzioni che possono essere riutilizzate per obiettivi di data science più generali: https://cran.r-project.org/web/packages/overlapping/\nShiny app\n\nSupporto per cluster analysis: https://psicostat.shinyapps.io/clustersimulation-demo/ la app è nata per ricerca ma può essere riutilizzata per obiettivi generali di data science (autori DPG e DPSS-Unipd, ma attualmente non valorizzati nell’interfaccia);\nSupporto a calcolo punteggi Implicit Association Test (IAT), che si utilizza talvolta anche nell’ambito professionale: 1) https://github.com/OttaviaE/DscoreApp; 2) https://fisppa.psy.unipd.it/DscoreApp/\n\nMateriali open di meeting di ricerca metodologici\n\nSito che raccoglie materiali, slide e app dimostrative di potenziale interesse generale per la data science, tra cui metodi e modelli statistici, tutorial in R, cluster analysis, network analysis, analisi di dati longitudinali: https://psicostat.dpss.psy.unipd.it/pages/handzone.html (una tale raccolta di materiali dovrebbe essere ordinata e valorizzata in ottica di trasferimento di conoscenza al di fuori del contesto particolare per la quale è stata creata).\n\nSlide di conferenze e seminari\n\nSlide open da conferenza, di potenziale interesse generale per clinici e associazioni su disturbi del neurosviluppo: https://enricotoffalini.github.io/slides/airipa2024.pdf\nSlide open da seminario per psicologi clinici su disturbi dell’apprendimento: https://psy-slides.github.io/civitanova/Toffalini-Dislessia-Dimensionale-2022.pdf (autore DPG)\nSlide open per seminario per psicologi sul testing: https://psy-slides.github.io/testing-norme/\n\nPostprint (a cui andrebbero aggiunte sintesi divulgative)\nI seguenti sono solo alcuni esempi di prodotti di ricerca di autori DPG resi open access nelle loro versioni preprint e postprint; in tutti i casi manca, e andrebbe aggiunta ai fini di una valorizzazione per la Terza Missione, una breve sintesi del significato e rilevanza per l’interesse generale:\n\nhttps://osf.io/preprints/psyarxiv/6aduy_v1\nhttps://osf.io/preprints/psyarxiv/25v6s_v1\nhttps://osf.io/preprints/psyarxiv/kwrsg_v2\nhttps://osf.io/preprints/psyarxiv/cn3dj_v1\nhttps://osf.io/preprints/psyarxiv/y7bxn_v1\n\nMateriali open di valutazione clinica DeCoNe Lab (autori DPG)\nLa seguente pagina contiene alcuni materiali open di potenziale interesse per assessment clinico nei disturbi del neurosviluppo, in parte con associati dati normativi e standardizzazione: https://dpg.unipd.it/en/deconelab/materials (la batteria andrebbe valorizzata con un’adeguata raccolta e impaginazione di tutti i materiali e i dati).\nStandardizzazione open per valutazione clinica con MoCA\nhttps://osf.io/b2eqn/\nLibri, dispense e capitoli teorici per studenti e non\nhttps://feracotommaso.github.io/Personality-and-individual-differences/chapters/personalitySkills.html"
  }
]